Penso che sia una rivoluzione di cui ancora non cogliamo la portata e che resterà legata agli hacker, perché ha con loro una cosa in comune, lo spirito libertario e anarchico. Credo che le istituzioni cercheranno in tutti i modi di controllarla e di renderla a loro immagine e somiglianza. Proveranno a tassare il singolo bit, a censurarla, a limitarla nei servizi e nei contenuti, ma non ci riusciranno, in quanto la sua vera forza consiste nell'impossibilità tecnica di controllarla interamente a causa della struttura che si estende in tutto il mondo.
Se tenteranno di porre dei limiti in uno o in più stati, ci si potrà spostare semplicemente altrove e così via. La consapevolezza di questa non imbrigliabilità dell'internet è per un hacker e per tutti i liberi pensatori la vera e più grande vittoria che si possa mai conquistare.

*kramer*

[**Spaghetti Hacker**]
