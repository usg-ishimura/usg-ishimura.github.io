---
author: Alessandro Ideo
github_username: usg-ishimura
tags: videogiochi-retro
image: https://user-images.githubusercontent.com/103458862/224092725-381db33e-93a1-4ac1-a809-f984502a875b.png
---

# Giocare a Medievil su un emulatore della PSP con i trucchi

![medievil-remake-ps4](https://user-images.githubusercontent.com/103458862/224092725-381db33e-93a1-4ac1-a809-f984502a875b.png)

Medievil e il suo stile gotico mi hanno sempre affascinato, 
ho scelto di giocarci subito quando nel 2005 ho avuto una playstation portatile tra le mani. 
Il nome dello stregone malvagio `zarok` mi ricordava quello di una spada fantasy dalla lama rossa che possiedo ancora `zar'roc`: 
la prima spada di Eragon, protagonista dell'omonimo libro di Cristopher Paolini.

![Zarok](https://user-images.githubusercontent.com/103458862/224092993-c443f6c6-5353-49e4-b2ca-daf7c0e46d65.png)

![zarroc](https://user-images.githubusercontent.com/103458862/224100148-f17d057d-deea-4476-92b0-8f3738d22cd0.jpg)

Nel gioco lo stregone ha risvegliato schiere di non morti che il resuscitato capitano della guardia reale 
**Sir Daniel Fortesque** dovrà sconfiggere per entrare nella cerchia degli eroi immortali.
Il gioco era veramente clamoroso, i personaggi divertenti e grotteschi 
ed il tono giustamente auto ironico. Non sono mai riuscito a finirlo senza l'ausilio dei trucchi
che comunque hanno reso il gioco per me molto più godibile.
Oggi scrivo una mini guida su come poterci giocare su un emulatore della PSP per PC, scaricando l'immagine ISO del gioco ed attivando i trucchi.

## Scaricare l'emulatore
![ppsspp](https://user-images.githubusercontent.com/103458862/224093319-130bb1e9-fded-4294-8927-777a5cfd471c.jpg)

Potete scaricare l'emulatore della PSP da questo link: [https://www.ppsspp.org/download](https://www.ppsspp.org/download), esiste anche la versione portatile del programma che io personalmente preferisco. 

## Scaricare l'immagine ISO del gioco
A questo link potete scaricare il gioco ed estrarre l'archivio con il freeware 7zip: 
[https://cdromance.com/psp/medievil-resurrection-eur-multi-5/](https://cdromance.com/psp/medievil-resurrection-eur-multi-5/)

## Caricare il gioco nell'emulatore
Selezionate in PPSSPP la cartella dove c'è il file ISO del vostro gioco e avviate il gioco

## Attivare i trucchi
Mettete il gioco in pausa e tenendo premuto `W` premete in sequenza `↓ + ↑ + A + S + S + X + ↓ + ↑ + A + S` il menù trucchi dovrebbe comparire e potrete scegliere
se avere l'intero inventario armi e/o l'invulnerabilità.
